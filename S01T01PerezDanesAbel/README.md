## Descripció
- Utilitza per a tots els exercicis Eclipse o IntelliJ.
- No oblidis posar sempre les classes Java dins de packages.
- Es recomana crear per cada exercici un package de la següent manera: n1exercici1, n1exercici2, n2exercici1, etc.
- Pots construir projectes Maven, Gradle o només Java.

## Nivell 1
### Exercici 1
En un grup de música hi ha diferents tipus d’instruments musicals. Hi ha instruments de vent, de corda i de percussió.

Tots els instruments tenen com a atributs el seu nom, i el seu preu. A més, tenen un mètode anomenat tocar(). Aquest, és abstracte a la classe instrument i, per tant, s’ha d’implementar a les classes filles. Si s’està tocant un instrument de vent, el mètode ha de mostrar per consola: "Està sonant un instrument de vent", si s’està tocant un instrument de corda: “Està sonant un instrument de corda” i si s’està tocant un instrument de percussió: “Està sonant un instrument de percussió”.


El procés de càrrega d'una classe només té lloc una vegada. Demostra que la càrrega pot ser provocada per la creació de la primera instància d'aquesta classe o per l'accés a un membre estàtic d'aquesta. 

Cerca informació sobre els blocs d'inicialització i blocs estàtics en Java.

### Exercici 2
Crea una classe "Cotxe" amb els atributs: marca, model i potència. La marca ha de ser estàtic final, el model estàtic i la potència final. Demostra la diferència entre els tres. N'hi ha algun que es pugui inicialitzar al constructor de la classe?

Afegeix dos mètodes a la classe “Cotxe”. Un mètode estàtic anomenat frenar() i un altre no estàtic anomenat accelerar(). El mètode accelerar ha de mostrar per consola: “El vehicle està accelerant” i el mètode frenar() ha de mostrar: “El vehicle està frenant”. 

Demostra com invocar el mètode estàtic i el no estàtic des del main() de la classe principal.

### Exercici 3
Explica’ns com ho has fet!

A més del codi que entregaràs per a resoldre aquest nivell, volem que ens l'expliquis i demostris com s'executa.

L'objectiu és que practiquis el que serà el teu dia a dia treballant integrat en un equip de desenvolupament on, periòdicament, hauràs de detallar les teves propostes o justificar les decisions tècniques que hagis pres.

Aquest exercici et permetrà treballar a ordenar idees i ser capaç de resumir i comunicar allò que consideris més rellevant per a la teva audiència. A la IT Academy és la persona encarregada de la mentoria, però en el futur serà l’equip de desenvolupament en el que t’integris.

Per això, et demanem que gravis un vídeo, que pots incloure en el mateix Repositori de Git on has d'entregar el codi, o en un altre diferent (en aquest cas, no t’oblidis d’incloure l’enllaç).

## Nivell 2
### Exercici 1
Crea una classe anomenada "Telèfon" amb els atributs marca i model, i el mètode trucar(). Aquest mètode ha de rebre un String amb un número de telèfon. El mètode ha de mostrar per consola un missatge dient que s’està trucant al número rebut per paràmetre. 

Crea una interfície anomenada "Camera" amb el mètode fotografiar(), i una altra interfície anomenada Rellotge amb el mètode alarma().

Crea una classe anomenada "Smartphone" que sigui subclasse de "Telèfon" i que a la vegada implementi les interfícies "Camera" i "Rellotge".

El mètode fotografiar() ha de mostrar per consola: “S’està fent una foto” i el mètode alarma() ha de mostrar: “Està sonant l’alarma”.

Des del main() de l’aplicació, crea un objecte Smartphone i crida als mètodes anteriors.

## Nivell 3
### Exercici 1
En una redacció de notícies esportives tenen les notícies classificades per esports: futbol, bàsquet, tenis, F1 i motociclisme.

La redacció pot tenir més d’un redactor, i de cadascun d’ells volem saber el seu nom, el DNI i el sou. Un cop assignat un DNI, aquest no podrà canviar mai. Tots els redactors tenen el mateix sou, i si en un futur l’empresa pot incrementar-lo, ho farà a tothom per igual. De moment el sou actual és de 1500?€.

Cada redactor pot treballar en més d’una notícia. Les notícies han de tenir un titular, un text, una puntuació i un preu. En el moment de crear-se, el text ha d’estar buit.

A més, de les notícies de futbol s’ha de saber a quina competició fa referència(String), a quin club(String) i a quin jugador(String).

De les notícies de bàsquet s’ha d’indicar a quina competició fa referència(String) i a quin club(String).

De les notícies de tenis s’ha de saber de quina competició(String) parlen i de quins tenistes(String).

De les notícies d'F1 hem de saber a quina escuderia(String) fan referència.

De les notícies de motociclisme s’ha d’indicar de quin equip(String) són.

Les notícies es venen a diferents mitjans. Per saber el preu de cada notícia hem d'implementar un mètode que es diu calcularPreuNoticia(). 

A continuació s’explica com calcular el preu de cada notícia:

Notícies de futbol: 
- Preu inicial: 300?€
- Lliga de Campions: 100?€
- Barça o Madrid: 100?€
- Ferran Torres o Benzema: 50?€


Exemple: Una notícia que parla d’un gol de Ferran Torres del Barça a la Lliga de Campions, té un preu de 550?€.

Notícies de bàsquet:
- Preu inicial: 250?€
- Eurolliga: 75?€
- Barça o Madrid: 75?€

Notícies de tenis:
- Preu inicial: 150?€ 
- Federer, Nadal o Djokovic: 100?€

Notícies d'F1:
- Preu inicial: 100?€
- Ferrari o Mercedes: 50?€

Notícies de motociclisme:
- Preu inicial: 100?€
- Honda o Yamaha: 50?€

Per calcular les puntuacions de les notícies se segueixen els següents criteris:

Notícies de futbol:
- 5 Punts.
- Lliga de Campions: 3 punts
- Lliga: 2 punts
- Barça o Madrid: 1 punt
- Ferran Torres o Benzema: 1 punt

Exemple: Una notícia que parla d’un gol de Ferran Torres del Barça a la Lliga de Campions, té una puntuació de 10 punts.

Notícies de bàsquet:
- 4 punts
- Eurolliga: 3 punts
- ACB: 2 punts
- Barça o Madrid: 1 punt

Notícies de Tenis:
- 4 punts
- Federer, Nadal o Djokovic: 3 punts

Notícies F1:
- 4 punts
- Ferrari o Mercedes: 2 punts

Notícies de Motociclisme:
- 3 punts
- Honda o Yamaha: 3 punts

A la classe principal s’ha de fer un menú amb les següents opcions:

1.- Introduir redactor.
2.- Eliminar redactor.
3.- Introduir notícia a un redactor.
4.- Eliminar notícia (ha de demanar redactor i titular de la notícia).
5.- Mostrar totes les notícies per redactor.
6.- Calcular puntuació de la notícia.
7.- Calcular preu-notícia.